<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title type="main">The Seafarer</title>
         </titleStmt>
         <publicationStmt>
            <distributor>
               <name>University of Oxford CLASP Project</name>
               <email>nick.white@ell.ox.ac.uk</email>
            </distributor>
            <idno type="ota">https://clasp.ell.ox.ac.uk/poem/A.3.9</idno>
            <availability status="free">
               <licence target="http://creativecommons.org/licenses/by-sa/3.0/">
                  Distributed by the University of Oxford under a Creative Commons
                  Attribution-ShareAlike 3.0 Unported License
               </licence>
            </availability>
         </publicationStmt>
      </fileDesc>
      <encodingDesc>
         <classDecl>
            <taxonomy xml:id="LCSH">
               <bibl>Library of Congress Subject Headings</bibl>
            </taxonomy>
         </classDecl>
      </encodingDesc>
      <profileDesc>
         <langUsage>
            <language ident="ang">English, Old (ca. 450-1100)</language>
         </langUsage>
         <textClass>
            <keywords scheme="#LCSH">
               <term type="genre">Poems</term>
            </keywords>
         </textClass>
      </profileDesc>
  </teiHeader>
  <text>
      <body>
         <head>The Seafarer</head>
         
            <div>
            
	       <l>mæg ic be me sylfum
               <caesura/>
	       soðgied wrecan
               </l>
            
	       <l>siðas secgan
               <caesura/>
	       hu ic geswincdagum
               </l>
            
	       <l>earfoðhwile
               <caesura/>
	       oft ðrowade
               </l>
            
	       <l>bitre breostceare
               <caesura/>
	       gebiden hæbbe
               </l>
            
	       <l>gecunnad in ceole
               <caesura/>
	       cearselda fela
               </l>
            
	       <l>atol yða gewealc
               <caesura/>
	       ðær mec oft bigeat
               </l>
            
	       <l>nearo nihtwaco
               <caesura/>
	       æt nacan stefnan
               </l>
            
	       <l>ðonne he be clifum cnossað
               <caesura/>
	       calde geðrungen
               </l>
            
	       <l>wæron mine fet
               <caesura/>
	       forste gebunden
               </l>
            
	       <l>caldum clommum
               <caesura/>
	       ðær ða ceare seofedun
               </l>
            
	       <l>hat ymb heortan
               <caesura/>
	       hungor innan slat
               </l>
            
	       <l>merewerges mod
               <caesura/>
	       ðæt se mon ne wat
               </l>
            
	       <l>ðe him on foldan
               <caesura/>
	       fægrost limpeð
               </l>
            
	       <l>hu ic earmcearig
               <caesura/>
	       iscealdne sæ
               </l>
            
	       <l>winter wunade
               <caesura/>
	       wræccan lastum
               </l>
            
	       <l>winemægum bidroren
               </l>
            
	       <l>bihongen hrimgicelum
               <caesura/>
	       hægl scurum fleag
               </l>
            
	       <l>ðær ic ne gehyrde
               <caesura/>
	       butan hlimman sæ
               </l>
            
	       <l>iscaldne wæg
               <caesura/>
	       hwilum ylfete song
               </l>
            
	       <l>dyde ic me to gomene
               <caesura/>
	       ganetes hleoðor
               </l>
            
	       <l>ond huilpan sweg
               <caesura/>
	       fore hleahtor wera
               </l>
            
	       <l>mæw singende
               <caesura/>
	       fore medodrince
               </l>
            
	       <l>stormas ðær stanclifu beotan
               <caesura/>
	       ðær him stearn oncwæð
               </l>
            
	       <l>isigfeðera
               <caesura/>
	       ful oft ðæt earn bigeal
               </l>
            
	       <l>urigfeðra
               <caesura/>
	       ne ænig hleomæga
               </l>
            
	       <l>feasceaftig ferð
               <caesura/>
	       frefran meahte
               </l>
            
	       <l>forðon him gelyfeð lyt
               <caesura/>
	       se ðe ah lifes wyn
               </l>
            
	       <l>gebiden in burgum
               <caesura/>
	       bealosiða hwon
               </l>
            
	       <l>wlonc ond wingal
               <caesura/>
	       hu ic werig oft
               </l>
            
	       <l>in brimlade
               <caesura/>
	       bidan sceolde
               </l>
            
	       <l>nap nihtscua
               <caesura/>
	       norðan sniwde
               </l>
            
	       <l>hrim hrusan bond
               <caesura/>
	       hægl feol on eorðan
               </l>
            
	       <l>corna caldast
               <caesura/>
	       forðon cnyssað nu
               </l>
            
	       <l>heortan geðohtas
               <caesura/>
	       ðæt ic hean streamas
               </l>
            
	       <l>sealtyða gelac
               <caesura/>
	       sylf cunnige
               </l>
            
	       <l>monað modes lust
               <caesura/>
	       mæla gehwylce
               </l>
            
	       <l>ferð to feran
               <caesura/>
	       ðæt ic feor heonan
               </l>
            
	       <l>elðeodigra
               <caesura/>
	       eard gesece
               </l>
            
	       <l>forðon nis ðæs modwlonc
               <caesura/>
	       mon ofer eorðan
               </l>
            
	       <l>ne his gifena ðæs god
               <caesura/>
	       ne in geoguðe to ðæs hwæt
               </l>
            
	       <l>ne in his dædum to ðæs deor
               <caesura/>
	       ne him his dryhten to ðæs hold
               </l>
            
	       <l>ðæt he a his sæfore
               <caesura/>
	       sorge næbbe
               </l>
            
	       <l>to hwon hine dryhten
               <caesura/>
	       gedon wille
               </l>
            
	       <l>ne bið him to hearpan hyge
               <caesura/>
	       ne to hringðege
               </l>
            
	       <l>ne to wife wyn
               <caesura/>
	       ne to worulde hyht
               </l>
            
	       <l>ne ymbe owiht elles
               <caesura/>
	       nefne ymb yða gewealc
               </l>
            
	       <l>ac a hafað longunge
               <caesura/>
	       se ðe on lagu fundað
               </l>
            
	       <l>bearwas blostmum nimað
               <caesura/>
	       byrig fægriað
               </l>
            
	       <l>wongas wlitigað
               <caesura/>
	       woruld onetteð
               </l>
            
	       <l>ealle ða gemoniað
               <caesura/>
	       modes fusne
               </l>
            
	       <l>sefan to siðe
               <caesura/>
	       ðam ðe swa ðenceð
               </l>
            
	       <l>on flodwegas
               <caesura/>
	       feor gewitan
               </l>
            
	       <l>swylce geac monað
               <caesura/>
	       geomran reorde
               </l>
            
	       <l>singeð sumeres weard
               <caesura/>
	       sorge beodeð
               </l>
            
	       <l>bitter in breosthord
               <caesura/>
	       ðæt se beorn ne wat
               </l>
            
	       <l>esteadig secg
               <caesura/>
	       hwæt ða sume dreogað
               </l>
            
	       <l>ðe ða wræclastas
               <caesura/>
	       widost lecgað
               </l>
            
	       <l>forðon nu min hyge hweorfeð
               <caesura/>
	       ofer hreðerlocan
               </l>
            
	       <l>min modsefa
               <caesura/>
	       mid mereflode
               </l>
            
	       <l>ofer hwæles eðel
               <caesura/>
	       hweorfeð wide
               </l>
            
	       <l>eorðan sceatas
               <caesura/>
	       cymeð eft to me
               </l>
            
	       <l>gifre ond grædig
               <caesura/>
	       gielleð anfloga
               </l>
            
	       <l>hweteð on hwælweg
               <caesura/>
	       hreðer unwearnum
               </l>
            
	       <l>ofer holma gelagu
               <caesura/>
	       forðon me hatran sind
               </l>
            
	       <l>dryhtnes dreamas
               <caesura/>
	       ðonne ðis deade lif
               </l>
            
	       <l>læne on londe
               <caesura/>
	       ic gelyfe no
               </l>
            
	       <l>ðæt him eorðwelan
               <caesura/>
	       ece stondað
               </l>
            
	       <l>simle ðreora sum
               <caesura/>
	       ðinga gehwylce
               </l>
            
	       <l>ær his tid aga
               <caesura/>
	       to tweon weorðeð
               </l>
            
	       <l>adl oððe yldo
               <caesura/>
	       oððe ecghete
               </l>
            
	       <l>fægum fromweardum
               <caesura/>
	       feorh oððringeð
               </l>
            
	       <l>forðon ðæt bið eorla gehwam
               <caesura/>
	       æftercweðendra
               </l>
            
	       <l>lof lifgendra
               <caesura/>
	       lastworda betst
               </l>
            
	       <l>ðæt he gewyrce
               <caesura/>
	       ær he on weg scyle
               </l>
            
	       <l>fremum on foldan
               <caesura/>
	       wið feonda nið
               </l>
            
	       <l>deorum dædum
               <caesura/>
	       deofle togeanes
               </l>
            
	       <l>ðæt hine ælda bearn
               <caesura/>
	       æfter hergen
               </l>
            
	       <l>ond his lof siððan
               <caesura/>
	       lifge mid englum
               </l>
            
	       <l>awa to ealdre
               <caesura/>
	       ecan lifes blæd
               </l>
            
	       <l>dream mid dugeðum
               <caesura/>
	       dagas sind gewitene
               </l>
            
	       <l>ealle onmedlan
               <caesura/>
	       eorðan rices
               </l>
            
	       <l>næron nu cyningas
               <caesura/>
	       ne caseras
               </l>
            
	       <l>ne goldgiefan
               <caesura/>
	       swylce iu wæron
               </l>
            
	       <l>ðonne hi mæst mid him
               <caesura/>
	       mærða gefremedon
               </l>
            
	       <l>ond on dryhtlicestum
               <caesura/>
	       dome lifdon
               </l>
            
	       <l>gedroren is ðeos duguð eal
               <caesura/>
	       dreamas sind gewitene
               </l>
            
	       <l>wuniað ða wacran
               <caesura/>
	       ond ðas woruld healdað
               </l>
            
	       <l>brucað ðurh bisgo
               <caesura/>
	       blæd is gehnæged
               </l>
            
	       <l>eorðan indryhto
               <caesura/>
	       ealdað ond searað
               </l>
            
	       <l>swa nu monna gehwylc
               <caesura/>
	       geond middangeard
               </l>
            
	       <l>yldo him on fareð
               <caesura/>
	       onsyn blacað
               </l>
            
	       <l>gomelfeax gnornað
               <caesura/>
	       wat his iuwine
               </l>
            
	       <l>æðelinga bearn
               <caesura/>
	       eorðan forgiefene
               </l>
            
	       <l>ne mæg him ðonne se flæschoma
               <caesura/>
	       ðonne him ðæt feorg losað
               </l>
            
	       <l>ne swete forswelgan
               <caesura/>
	       ne sar gefelan
               </l>
            
	       <l>ne hond onhreran
               <caesura/>
	       ne mid hyge ðencan
               </l>
            
	       <l>ðeah ðe græf wille
               <caesura/>
	       golde stregan
               </l>
            
	       <l>broðor his geborenum
               <caesura/>
	       byrgan be deadum
               </l>
            
	       <l>maðmum mislicum
               <caesura/>
	       ðæt hine mid wille
               </l>
            
	       <l>ne mæg ðære sawle
               <caesura/>
	       ðe bið synna ful
               </l>
            
	       <l>gold to geoce
               <caesura/>
	       for godes egsan
               </l>
            
	       <l>ðonne he hit ær hydeð
               <caesura/>
	       ðenden he her leofað
               </l>
            
	       <l>micel bið se meotudes egsa
               <caesura/>
	       forðon hi seo molde oncyrreð
               </l>
            
	       <l>se gestaðelade
               <caesura/>
	       stiðe grundas
               </l>
            
	       <l>eorðan sceatas
               <caesura/>
	       ond uprodor
               </l>
            
	       <l>dol bið se ðe him his dryhten ne ondrædeð
               <caesura/>
	       cymeð him se deað unðinged
               </l>
            
	       <l>eadig bið se ðe eaðmod leofað
               <caesura/>
	       cymeð him seo ar of heofonum
               </l>
            
	       <l>meotod him ðæt mod gestaðelað
               <caesura/>
	       forðon he in his meahte gelyfeð
               </l>
            
	       <l>stieran mon sceal strongum mode
               <caesura/>
	       ond ðæt on staðelum healdan
               </l>
            
	       <l>ond gewis werum
               <caesura/>
	       wisum clæne
               </l>
            
	       <l>scyle monna gehwylc
               <caesura/>
	       mid gemete healdan
               </l>
            
	       <l>wið leofne ond wið laðne
               <caesura/>
	       bealo
               </l>
            
	       <l>ðeah ðe he hine wille fyres
               <caesura/>
	       fulne
               </l>
            
	       <l>oððe on bæle
               <caesura/>
	       forbærnedne
               </l>
            
	       <l>his geworhtne wine
               <caesura/>
	       wyrd bið swiðre
               </l>
            
	       <l>meotud meahtigra
               <caesura/>
	       ðonne ænges monnes gehygd
               </l>
            
	       <l>uton we hycgan
               <caesura/>
	       hwær we ham agen
               </l>
            
	       <l>ond ðonne geðencan
               <caesura/>
	       hu we ðider cumen
               </l>
            
	       <l>ond we ðonne eac tilien
               <caesura/>
	       ðæt we to moten
               </l>
            
	       <l>in ða ecan
               <caesura/>
	       eadignesse
               </l>
            
	       <l>ðær is lif gelong
               <caesura/>
	       in lufan dryhtnes
               </l>
            
	       <l>hyht in heofonum
               <caesura/>
	       ðæs sy ðam halgan ðonc
               </l>
            
	       <l>ðæt he usic geweorðade
               <caesura/>
	       wuldres ealdor
               </l>
            
	       <l>ece dryhten
               <caesura/>
	       in ealle tid
               </l>
            
	       <l>amen
               </l>
            
            </div>
         
      </body>
  </text>
</TEI>